#import "../common.typ": *

= L'ankus del re

== Presentazione
II racconto non ha nessuna giustificazione né aggancio con il resto delle storie di Mowgli (solo cronologicamente, Kipling lo pone dopo la caccia di Kaa, ma la cosa è di scarso rilievo). Si tratta tuttavia di una magnifica parabola sull'avidità umana e sui suoi effetti morali, con riflessi e considerazioni anche sull'essenzialità delle cose e dei bisogni: un racconto, quindi, dove sarà molto difficile riuscire ad evitare accenti di morale diretta. 
La storia è divisa in due parti: la prima narra come Mowgli sottrae un ankus al tesoro delle Tane Fredde, malgrado la vigilanza di un cobra bianco - la seconda narra le vicende della mortale contesa intrecciatasi intorno al possesso dell'ankus, fino alla sua restituzione al cobra custode. La prima parte è piena di poesia e di spunti fantastici, nella seconda l'intento didascalico dell'autore si fa più evidente. Su tutto dominano dl colore, il movimento, una tensione palpitante, sospesa in quattro o cinque episodi fondamentali, che avvicina no e rendono la lettura affascinante. Bella la figura del vecchio cobra bianco, guardiano ormai sdentato di un tesoro caduto nell'oblio: è l'incarnazione della fedeltà al dovere, dell'adempimento degli impegni oltre ogni ragionevole dubbio o giustificazione. Una figura tanto toccante che le perdoniamo anche la malvagia gioia con cui ha tratto in inganno lo stesso Kaa, e si appresterebbe ad uccidere Mowgli (un lato del carattere del cobra bianco che sarà forse bene tacere ai Lupetti).

== Racconto

#canto[
Son quattro i matti - mai soddisfatti \
mai sazi a pieno - dal dì sereno \
quand'a mattina - venne la brina. \

Son quattro i matti: \
Un, di Jacala la bocca, \
due, d'avvoltoio il gran gozzo, \
tre, della scimmia le mani, \
quattro, degli uomini gli occhi. \

Son quattro i matti! \
]

1. Kaa, il grosso pitone delle rocce, aveva cambiato pelle forse per la duecentesima volta da quando era nato; e Mowgli, che non dimenticava mai di dover la vita a Kaa per un lavoretto da questi compiuto una notte alle Tane Fredde, andò a congratularsi con lui. La muta della pelle rende sempre un serpente cupo e depresso, finché la nuova non comincia ad essere brillante e bella. Kaa non burlava più Mowgli, ma lo accettava, come facevano gli altri popoli della giungla, come il signore della giungla, e gli riferiva tutte le notizie che inevitabilmente un pitone delle sue dimensioni veniva a conoscere. Ciò che Kaa non sapeva a proposito della giungla di mezzo - come essi chiamavano la vita che brulicava rasente o sotto la terra, la vita dei massi, dei covi e dei tronchi - si sarebbe potuto scriverlo sulla più piccola delle sue scaglie. 

2. Quel pomeriggio Mowgli era seduto fra mezzo alle grandi spire di Kaa, palpeggiando i fiocchi della vecchia pelle stracciata che giaceva tutta contorta in ganci e cappi fra le rocce, così come Kaa l'aveva abbandonata. Molto gentilmente Kaa si era raggomitolato sotto le ampie spalle nude di Mowgli, in modo che il ragazzo riposasse, in verità, sdraiato in una poltrona vivente. 

3. «Fin nelle scaglie degli occhi è perfetta», disse Mowgli sottovoce, giocherellando con la vecchia pelle. «Fa un effetto strano di vedere la pelle della testa ai propri piedi!». 

4. «Già, ma io non ho piedi», rispose Kaa; «e poiché questo è comune a tutta la mia gente, io non lo trovo strano. Non ti senti mai la pelle vecchia e ruvida?».  

5. «Certo, e allora vado a lavarmi, testapiatta; ma davvero durante i grandi caldi ho desiderato di potermi togliere la pelle di dosso senza dolore e correr via senza». 

6. «Io mi lavo e in più cambio pelle. Che figura fa il mio vestito nuovo?». 

7. Mowgli lasciò scorrere la mano sull'immenso dorso dal disegno diagonale e variegato. «La tartaruga ha un dorso più duro; ma non così gaio», disse sentenziosamente. «La rana, che porta il mio nome, è più gaia, ma non così consistente. È molto bella da vedere... come le screziature all'imboccatura di un giglio». 

8. «Ho bisogno d'acqua. Una pelle nuova non acquista mai il suo pieno colore se non dopo il primo bagno. Andiamo a tuffarci». 

9. «Ti porto io», disse Mowgli, e si chinò, ridendo, per sollevare la sezione mediana del gran corpo di Kaa, proprio dove il cilindro era più grosso. Era come se un uomo avesse tentato di sollevare una tubazione d'acqua del diametro di due piedi; e Kaa rimase immobile, soffiando in silenzioso divertimento. Poi cominciò il gioco abituale della sera... il ragazzo, dalla sua grande forza, e il pitone nella sua nuova pelle sontuosa, che si erigevano l'un contro l'altro per una partita di lotta: una prova di occhio e di forza. Naturalmente Kaa avrebbe potuto schiacciare una dozzina di Mowgli se si fosse lasciato andare; invece giocava facendo attenzione e non metteva in azione nemmeno la decima parte della sua potenza. Sin da quando Mowgli era stato in grado di sopportare un trattamento un po' rude, Kaa gli aveva insegnato questo gioco, che gli aveva sciolto le membra come niente altro avrebbe potuto. A volte Mowgli rimaneva lambito ed avvolto fin quasi al collo tra le mobili spire di Kaa, lottando per liberare una mano ed afferrarlo alla gola. Allora Kaa si afflosciava, lasciando che si liberasse, e Mowgli, muovendo rapidamente entrambi i piedi cercava d'intralciare il vantaggio di quell'enorme coda, mentre questa si scagliava all'indietro alla ricerca di un masso o di un tronco a cui avvolgersi. Si dondolavano avanti e dietro, testa a testa, ognuno aspettando l'occasione propizia finché il bel gruppo, degno di una statua, si disfaceva in un turbinio di spire nere e gialle e di gambe e braccia, che si dibattevano freneticamente, per poi ricomporsi ancora nuovamente. «Sul Su! Sul lo incitava Kaa, mentre compiva una serie di finte con la testa, cui perfino la guizzante mano di Mowgli non poteva stornare. «Attento! Ti tocco lì fratellino! Lì e poi lì! Ti si sono intorpidite le mani? E di nuovo È».  

10. Il gioco veniva sempre alla stessa maniera... con un preciso colpo diretto dalla testa che mandava il ragazzo a rotoloni. Mowgli non era mai riuscito a trovare una difesa efficace contro quella botta fulminea, e, come diceva Kaa, era perfettamente inutile che ci si provasse. 

11. «Buona caccia», borbottò Kaa alla fine; e Mowgli, come di consueto, fu sparato via ad una mezza dozzina di yarde, ansimante e ridente. Si rialzò pieno di erba fra le dita, e seguì Kaa al luogo prediletto per i bagni dal saggio serpente: una profonda pozza, nera come la pece, circondata da rupi, e resa interessante da tronchi d'albero sommersi. Il ragazzo vi scivolò dentro, secondo l'uso della giungla, senza il minimo rumore, e l'attraversò, nuotando sott'acqua; riemerse, di nuovo senza rumore, si girò sul dorso e, tenendo le braccia sotto la testa, stette ad osservare la luna che s'innalzava da dietro le rocce, spezzandone il riflesso nell'acqua con le dita dei piedi. La testa di Kaa a forma di diamante tagliò la pozza come un rasoio e venne a poggiarsi sulla spalla di Mowgli. Rimasero così immobili, voluttuosamente immersi nella frescura dell'acqua. 

12. «Si sta molto bene», disse infine Mowgli, sonnolento. «Nel branco dell'uomo» a quest'ora, mi ricordo, si sdraiavano su duri pezzi di legno dentro a trappole di fango, e, dopo aver con cura chiusa fuori l'aria pura, tiravano panni sporchi sulle loro teste e facevano brutti versi col naso. È meglio nella giungla». 

13. Un cobra frettoloso strisciò giù sopra una roccia e bevve, dette loro il «Buona caccia!» e se ne tornò via. 

14. «Ssh!» sibilò Kaa, come se si fosse improvvisamente ricordato di qualche cosa. «Dimmi, fratellino, e così la giungla ti dà proprio tutto quello che tu hai mai desiderato?». 

15. «Non tutto», rispose Mowgli, ridendo; «se no, ci sarebbe un nuovo forte Shere Khan da uccidere ad ogni luna. Adesso potrei ucciderlo con le mie mani, senza chiedere aiuto ai bufali. Ho anche desiderato che il sole splendesse durante le piogge, e che le piogge coprissero il sole nel colmo dell'estate; ed ancora non sono mai stato a pancia vuota senza  desiderare di uccidere una capra; come non ho mai ucciso una capra senza desiderare che fosse un daino maschio, non un daino senza desiderare che fosse un cervo. Ma questo è sempre così, per noi tutti». 

16. «Non hai, proprio, altri desideri?» insistette il grosso serpente. 

17. «Cosa posso desiderare di più? Ho la giungla e il favore della giungla! Ci può esser altro in qualche posto tra l'alba e il tramonto?». 

18. «Eppure, il cobra disse...» cominciò Kaa. 

19. «Quale cobra? Quello che è andato via proprio adesso non ha detto nulla. Era in caccia». 

20. «Parlo di un altro». 

21. «Hai molti rapporti con il popolo velenoso? Io li lascio andare per la loro strada. Essi portano la morte nei loro denti anteriori, e ciò non è bene, perché sono così piccoli. Ma chi è questo cappuccio col quale tu hai parlato?». 

22. Kaa si agitò lentamente nell'acqua, come un vapore in un mare agitato. «Tre o quattro anni fa», disse, «stavo in caccia alle Tane Fredde, luogo che tu non hai dimenticato. E quella cosa alla quale stavo dando la caccia, fuggì strillando, oltre le cisterne, fino a quella casa della quale una volta io sfondai una parete per amor tuo, e corse sotto terra». 

23. «Ma il popolo delle Tane Fredde non vive sotto terra». Mowgli sapeva che Kaa stava parlando delle scimmie. 

24. «Quella cosa non ci viveva, cercava soltanto di sopravvivere», rispose Kaa, con un guizzo della lingua. «Entrò in una tana che conduceva molto lontano. La seguii, e, dopo aver ucciso, dormii. Quando mi svegliai andai avanti». 

25. «Sotto terra?». 

26. «Proprio così, e infine m'imbattei in un cappuccio bianco (un cobra bianco), che mi parlò di cose sconosciute e mi mostrò molte cose che io non avevo mai visto prima».  

27. «Nuova selvaggina? E fu una buona caccia?» chiese Mowgli, voltandosi rapidamente sul fianco. 

28. «Non era selvaggina; avrebbe, anzi, rotto tutti i miei denti; ma il cappuccio bianco disse che un uomo - parlava come uno che conoscesse bene la razza - avrebbe dato perfino l'aria che respira per la sola vista di quelle cose». 

29. «Andremo a vederle», disse Mowgli. «Mi ricordo, ora, che una volta sono stato un uomo». 

30. «*Piano... piano. Fu la fretta ad uccidere il serpente giallo che mangiò il sole.* Noi due parlammo insieme sotto terra, ed io parlai di te; nominandoti come uomo. Disse il cappuccio bianco (ed è veramente vecchio quanto la giungla): "È tanto tempo che non ho più visto un uomo. Fallo venire, ed egli guarderà tutte queste cose. Per la più piccola di queste moltissimi uomini sarebbero disposti a morire". 

31. «Deve trattarsi di una nuova selvaggina. Eppure il popolo velenoso non c'informa mai quando c'è selvaggina in giro. È un popolo ostile». 

32. «Non si tratta di selvaggina, ti ripeto... È... è... non so dirti cosa sia». 

33. «Andremo laggiù. Non ho mai visto un cappuccio bianco, e desidero vedere le altre cose. Le ha uccise lui?». 

34. «Sono cose morte. Dice di essere il loro guardiano». 

35. «Ah! Come un lupo sta sopra la carne che ha portato nella sua tana. Andiamo». 

36. Mowgli nuotò verso la riva, si rotolò nell'erba per asciugarsi, ed entrambi si avviarono verso le Tane Fredde, la città deserta [della quale avrete forse sentito parlare]. Mowgli in quel periodo non aveva la più piccola paura delle scimmie, ma il popolo delle scimmie aveva terrore di Mowgli. Le loro tribù, tuttavia, stavano scorrazzando nella giungla e pertanto le Tane Fredde si ergevano vuote e silenziose nel chiarore della luna. Kaa andò diritto alle rovine del padiglione delle regine, che si elevava sulla terrazza, strisciò sulle macerie e sprofondò giù per la scala mezza ostruita che dal centro del padiglione scendeva nel sottosuolo. Mowgli lanciò il richiamo per i serpenti - «Siamo di uno stesso sangue, voi ed io» - e seguì carponi. Si trascinarono così per un bel pezzo lungo un passaggio in pendenza con numerosi giri e rigiri, pervenendo alla fine lì dove le radi-. ci di qualche grande albero, che cresceva trenta piedi più in alto avevamo forzato una  solida pietra del muro. S'insinuarono dentro l'apertura così formatasi, e si trovarono in un vasto sotterraneo, il cui soffitto a cupola era stato anch'esso spezzato dalle radici degli alberi, così che poche strisce di luce cadevano fin giù nella oscurità. 

37. «Una tana sicura», disse Mowgli, rialzandosi saldamente in piedi, «ma un po' troppo lontana per venirci ogni giorno. E ora che cosa dobbiamo vedere?». 

38. «Ed io son nulla?» domandò una voce in mezzo al sotterraneo; e Mowgli vide qualcosa di bianco che si muoveva, fin tanto che, poco a poco, si trovò davanti il più grande cobra sul quale avesse mai messo gli occhi... una creatura lunga circa otto piedi e sbiancata fino al bianco avorio vecchio, per aver vissuto nell'oscurità. Perfino il segno degli occhiali sul cappuccio aperto era impallidito sino ad un giallo chiaro. I suoi occhi erano rossi come rubini e nel complesso era veramente splendido. 

39. «Buona caccia!» gli sussurrò Mowgli, che non dimenticava mai le buone maniere ed il coltello, che mai lo lasciava. 

40. «Che novità dalla città?» domandò il cobra bianco, senza rispondere al saluto. «Che notizie dalla grande murata città; la città dai cento elefanti, dai ventimila cavalli e dagli innumerevoli capi di bestiame; la città del re di venti re? Sto diventando sordo qua sotto, ed è molto tempo che non ho udito i loro gongs di guerra». 

41. «La giungla sta sopra le nostre teste», disse Mowgli, «ed in fatto di elefanti conosco soltanto Hathi ed i suoi tre figli; Bagheera ha ucciso tutti i cavalli di un villaggio, e... che cos'è un re?». 

42. «Te lo dissi già», disse Kaa pian piano al cobra, «te lo dissi già quattro mesi fa, che la tua città non esiste più». 

43. «La città - la grande città della foresta, le cui porte sono guardate dalle torri del re non potrà mai sparire. Fu costruita prima che il padre di mio padre uscisse dall'uovo e finirà quando i figli di mio figlio saranno bianchi come me! Salomdhi, figlio di Chandrabija, figlio di Viyeja, figlio di Yegasuri, la costruì al tempo di Bappa Rawal. Bestiame di chi, siete voi?» 

44. «*È una traccia perduta*», esclamò Mowgli, rivolgendosi a Kaa. «Non conosco il suo linguaggio». 

45. «Ed io nemmeno. È molto vecchio. Padre dei cobra, qui c'è soltanto la giungla, come c'è sempre stata fin dal principio». 

46. «E chi è, dunque, costui che sta seduto innanzi a me senza paura», riprese il cobra bianco, «che non sa chi sia un re, e che parla il nostro linguaggio con labbra di uomo? Chi è costui con il coltello e la lingua del serpente?». 

47. «Mowgli mi chiamano», fu la cortese risposta. «Io appartengo alla giungla e i lupi sono il mio popolo. Kaa, qui è mio fratello. Padre dei cobra, e tu chi sei?». 

48. «Io sono il guardiano del tesoro del re. Il ragià Kurrun costruì la volta di pietra che mi sovrasta, quando la mia pelle era ancora scura, perché io potessi insegnare la morte a coloro che fossero venuti per rubare. Giù dalla volta calarono il tesoro, ed io udii il canto dei bramini, miei padroni». 

49. «Umm!» disse Mowgli fra sé. «Io ho avuto a che fare con un bramino una volta, nel branco degli uomini, e... so quel che so. Certo qui fra poco accadranno cose brutte». 

50. «Per cinque volte da che son qui, la botola di pietra fu sollevata; ma soltanto per far discendere altra ricchezza, non per portarne via. Non esistono ricchezze come queste ricchezze.. i tesori di un centinaio di re. Ma è passato tanto, tanto tempo da quando la pietra fu smossa per l'ultima volta, sì che penso che la città abbia dimenticato». 

51. «Non c'è alcuna città. Alza lo sguardo. Guarda là le radici dei grandi alberi che hanno scostato le pietre una dall'altra. Alberi ed uomini non crescono insieme», insistette Kaa. 

52. «Due e tre volte gli uomini hanno trovato il modo di giungere fin qui», rispose spietatamente il cobra bianco; «ma non parlarono mai finché io piombai su di loro che brancicavano nel buio, ed allora gridarono solo per un breve momento. Voi, invece, venite con bugie, tutti e due uomo e serpente, e vorreste farmi credere che la città non esista più e che il mio compito di guardiano sia finito. Gli uomini cambiano di poco attraverso gli anni. Ma io non cambio mai! Finché la botola non venga alzata e i bambini non scendano, cantando le canzoni che io conosco, a nutrirmi con latte caldo, e mi riportino di nuovo alla luce, io... io... io, e nessun altro, sarò il guardiano del tesoro del re! La città è morta, voi dite, e lassù pendono le radici degli alberi? Chinatevi, allora, e prendete ciò che volete. La terra non ha tesori come questi. Uomo con la lingua del serpente, se tu riuscirai ad andartene vivo per la strada dalla quale sei entrato, i più piccoli re saranno tuoi servi!». 

53. «Di nuovo ho perduto la traccia», disse Mowgli con freddezza. «È possibile che qualche sciacallo si sia scavata una tana così profonda e sia venuto a mordere questo gran cappuccio bianco? È certamente matto. Padre dei cobra, io non vedo nulla qui, che valga la pena di esser portato via». 

54. «Per gli dèi del Sole e della Luna, la pazzia della morte incombe su questo ragazzo!» sibilò il cobra. «Prima che i tuoi occhi si chiudano, ti concederò questo favore. Guarda, tu, e vedi ciò che l'uomo non ha mai visto prima!». 

55. «Sbagliano quelli che su nella giungla parlano a Mowgli di favori», disse il ragazzo fra i denti; «ma il buio di quaggiù cambia tutto, a quanto vedo. Guarderò, se questo ti fa piacere». 

56. Guardò intensamente, strizzando gli occhi, attorno a sé nel sotterraneo, e poi raccolse da terra una manciata di qualche cosa che luccicava. 

57. «Oho!» disse, «questa roba somiglia a quella con cui giocano nel branco degli uomini; soltanto che questa è gialla e quell'altra era marrone». 

58. Lasciò cadere i pezzi d'oro e passò oltre. Il pavimento del sotterraneo era sepolto sotto uno strato spesso cinque o sei piedi di monete d'oro e d'argento, che si erano sparse a terra quando si erano rotti i sacchi nei quali originariamente erano state racchiuse, e, dopo tanti anni, il metallo si era ammucchiato e sistemato, come i banchi di sabbia a bassa marea. Sopra quello strato, o dentro di esso, sepolti o sporgenti, come rettili di un naufragio che si levano tra la sabbia, si vedevano ingioiellati howdahs da elefante in argento sbalzato, con borchie in lamina d'oro martellata, adorni di carbonchi e turchesi. C'erano palanchini e lettighe per trasportare regine, incorniciati e cerchiati d'argento e smalto, con manopole di giada ai pali dei portatori di smeraldi forati che tremolavano dai bracci; c'erano adorne immagini, alte cinque piedi, di dèi dimenticati, in argento con occhi di pietre preziose; c'erano cotte di maglia d'acciaio damascate d'oro, con frange di piccole perle ormai rovinate e annerite; c'erano elmi con cimieri e pennacchi di rubini color sangue di piccione; c'erano scudi di lacca, di tartaruga e di pelle di rinoceronte, cinti di sbalzi in oro rosso e con smeraldi incastonati, pugnali e coltelli da caccia; c'erano coppe sacrificali e ramaioli d'oro, e altari portatili di forma speciale non fatta per la luce del giorno; c'erano coppe di giada e braccialetti; c'erano bruciatori d'incenso, pettini, vasi per profumi, tutti in oro sbalzato; c'erano cinture in tale quantità da non potersi nemmeno contare; c'erano cinte, alte sette dita, tutte di diamanti e rubini tagliati a squadro, e scatole di legno, rinforzate da triplice banda di ferro, dalle quali, una volta caduto in polvere il legno, apparivano mucchi di zaffiri asteria grezzi, di opali, di occhi di gatto, rubini, diamanti, smeraldi e di granati. 

59. Il cobra bianco aveva ragione. Il solo denaro, nessuna cifra, avrebbe potuto neppur cominciare a pagare il valore di quel tesoro, il fior fiore di bottini vagliati pezzo a pezzo in s coli di guerre, di saccheggi, di traffici e di vessazioni. Le sole monete non avevano prezzo; lasciando da parte tutte le pietre preziose; il solo peso morto dell'oro e dell'argento poteva valutarsi a due o trecento tonnellate. [Oggigiorno ogni sovrano indigeno in India, per quanto povero, possiede un suo gruzzolo al quale aggiunge in continuazione; e se che qualche volta, ma in ogni caso assai raramente, qualche principe illuminato manda fuori quaranta o cinquanta carri trainati da giovenchi, carichi d'argento per scambiarli con titoli di Stato, la maggior parte di essi conserva molto gelosamente per sé il proprio tesoro ed ogni informazione al riguardo].     

60. Ma naturalmente Mowgli non comprendeva tutte quelle cose. I coltelli lo interessarono discretamente, ma non erano così ben bilanciati come quello suo, e pertanto li lasciò cadere. Alla fine trovò qualche cosa che colpì veramente la sua fantasia. Era poggiato davanti ad un howdah, mezzo sepolto fra le monete; si trattava di un ankus - o pungolo per elefanti - lungo tre piedi e somigliava ad un piccolo raffio da barca. Il fondo era costituito da un unico rubino scintillante rotondo, al di sotto ben otto pollici del manico erano rivestiti di turchesi grezze serrate l'una all'altra, in modo da offrire una presa soddisfacente al massimo. AI di sotto ancora c'era un bordo di giada sul quale correva in tondo una decorazione di fiori: soltanto che le foglie erano di smeraldo ed i fiori di rubino, tutti incassati nel verde freddo della giada. Il resto del manico era un'asta di puro avorio, mentre l'estremità - punta e uncino - era d'acciaio damascato in oro con raffigurazioni di scene di caccia all'elefante; e furono proprio queste raffigurazioni ad attirare Mowgli, che notò che esse avevano a che fare con il suo amico Hathi, il silenzioso.  

61. Il cobra bianco lo aveva seguito da vicino. 

62. «Non vale forse la pena di morire soltanto per poter vedere tutto ciò?» domandò. «Non ti ho fatto un grande favore?». 

63. «Non me ne intendo», rispose Mowgli. «Tutte queste cose son dure e fredde e in nessun modo buone da mangiare. Ma questo - ed alzò l'ankus - desidererei di portarlo via per poterlo vedere alla luce del giorno. Tu dici che tutto questo è tuo? Vorresti allora darmelo, ed io in cambio ti porterò rane da mangiare?. 

64. Il cobra bianco addirittura fremente di gioia malvagia. «Certo che te lo darò», disse. «Tutto quello che c'è qui ti darò... ma soltanto finché te ne andrai». 

65. «Ma io me ne vado subito. Questo posto è scuro e freddo, e desidero portare nella giungla questa cosa dalla punta come una spina». 

66. «Guarda ai tuoi piedi! Che c'è». 

67. Mowgli raccolse da terra qualche cosa di bianco e liscio. «È un teschio di uomo», rispose con tutta calma. «E qui ce ne sono altri due». 

68. «Vennero qui molti e molti anni fa per rapire il tesoro. Io parlai loro nel buio, ed essi giacquero immobili». 

69. «Ma che bisogno ho io di quello che tu chiami tesoro? Se vuoi darmi l'ankus da portarmi via, buona caccia a te. Se no, buona caccia lo stesso. Non combatto con il popolo velenoso, e mi fu insegnata anche la parola maestra della tua tribù». 

70. «Qui dentro c'è una sola parola maestra: la mia. 

71. Kaa balzò avanti, con occhi fiammeggianti. «Chi mi ha pregato di portare qui l'uomo?» sibilò. 

72. «Io, certo», sibilò a sua volta il vecchio cobra. «Era molto tempo che non vedevo più l'uomo e quest'uomo parla la nostra lingua». 

73. «Ma non si parlò di uccidere. Come posso tornare nella giungla e dire che l'ho condotto io stesso alla morte?» disse Kaa. 

74. «Non sto parlando di uccidere e non ne parlerò finché il momento non sarà venuto. E per quel che riguarda il tuo andartene o non andartene, là c'è ancora il buco nel muro.  Calma, adesso, o grasso uccisore di scimmie! Non avrei altro che da toccarti il collo, e la giungla non saprebbe mai più nulla di te. Nessun uomo è venuto quaggiù e ne è uscito conservando il respiro sotto le costole. *Io sono il guardiano del tesoro del re della città*». 

75. «Ma ti dico, bianco verme del buio, ti dico che non c'è più né re, né città! La giungla ci sta attorno da ogni parte!» gridò Kaa. 

76. «C'è ancora il tesoro. [Ma c'è una cosa che si può fare. Aspetta un poco, o Kaa delle. rocce, e guarda il ragazzo correre. C'è molto spazio qui per divertirsi. Buona è la vita. Corri avanti e dietro per un po', ragazzo, e divertiti]». 

77. Mowgli mise con calma una mano sulla testa di Kaa. | i 

78. «Quest'essere bianco ha avuto a che fare sino adesso soltanto con uomini di un branco. Non mi conosce, lui», bisbigliò. «Ha voluto questa caccia e l'avrà». Mowgli stava in piedi, durante questo colloquio, tenendo l'ankus in mano con la punta rivolta verso il basso. Improvvisamente lo scagliò e quello cadde di traverso proprio dietro il cappuccio del grande serpente, inchiodandolo al suolo. In un lampo, il peso di Kaa fu sopra al corpo che si contorceva paralizzandolo dal cappuccio alla coda. I rossi occhi fiammeggiavano ed i sei pollici di testa rimasti liberi colpivano furiosamente a destra e a sinistra.

79. «Uccidilo!» disse Kaa, mentre la mano di Mowgli si portava al coltello.  

80. «No», rispose questi, sfoderando la lama «non ucciderò mai più, se non per fame. Ma guarda, Kaa!». Afferrò il cobra dietro il cappuccio e, facendo leva con la lama del coltello lo costrinse di forza ad aprire la bocca, mettendo così in mostra i terribili denti del veleno della mascella superiore che apparivano neri e prosciugati. Il cobra bianco era sopravvissuto al suo veleno, come succede ai serpenti. 

81. «Thuu (È disseccato)» disse Mowgli; e, spinto via Kaa, raccolse l'ankus, liberando il cobra bianco.  

82. «Il tesoro del re ha bisogno di un nuovo guardiano», disse con gravità. «Thuu, non ti sei comportato bene. Corri avanti e indietro e divertiti, thuu!». 

83. «Sono disonorato. Uccidimi!» sibilava il cobra bianco. 

84. «Oh, basta! Si è parlato troppo di uccidere. Adesso, invece, ce ne andremo. Mi prendo questa cosa dalla punta a spina, thuu, perché ho combattuto e tu hai avuto la peggio». 

85. «Stai attento, allora, che quella cosa alla fine non uccida te. È la morte! Ricordati; è la morte! Ce n'è abbastanza su quella cosa per uccidere tutti gli uomini della mia città. Non la conserverai a lungo, uomo della giungla, né colui che te la porterà via. Essi uccideranno, e uccideranno, e uccideranno per amore di quella cosa! La mia forza si è prosciugata in me, ma l'ankus compirà la mia opera. È la morte! È la morte! È la morte!». 

86. Mowgli uscì carponi attraverso il buco di nuovo nel corridoio, e l'ultima cosa che vide fu il cobra bianco che mordeva furiosamente con i suoi denti ormai inoffensivi le stolide facce d'oro degli dèi rovesciati a terra, sibilando: «È la morte!». 

87. Furono tutti e due molto contenti di uscire di nuovo alla luce del giorno; e quando furono tornati alla loro giungla e Mowgli fece scintillare l'ankus alla luce del mattino, fu quasi tanto felice come quando trovava un mazzetto di fiori novelli da infilarsi nei capelli. 

88. «*È ancora più splendente degli occhi di Bagheera*», disse compiaciuto, facendo girare il rubino. «Glielo andrò a mostrare; ma che cosa intendeva dire il thuu parlando di morte?». 

89. «Non ti saprei dire. [Mi dispiace fino alla coda della mia coda che non abbia assaggiato il tuo coltello]. C'è sempre qualche cosa di male alle Tane Fredde... sopra e sotto terra. Ma ora ho fame. Vieni a caccia con me in quest'alba?» disse Kaa. 

90. «No, grazie. Ho fretta di far vedere a Bagheera questa cosa. Buona caccia!» e Mowgli corse via, ballando, roteando il grande ankus, e fermandosi ogni tanto ad ammirarlo, finché giunse in quella parte della giungla che solitamente era frequentata da Bagheera e la  trovò che beveva dopo aver conquistato una faticosa preda. Mowgli gli raccontò tutte le sue avventure dal principio alla fine, mentre Bagheera annusava di quando in quando l'ankus. Quando Mowgli giunse alle ultime parole del cobra bianco, la pantera ronfiò un segno di approvazione. 

91. «Allora il cappuccio bianco ha detto proprio la verità?» chiese subito Mowgli. 

92. «Io nacqui nelle gabbie del re ad Oodeypore, e mi sta nello stomaco di conoscere qualche cosa dell'Uomo. Moltissimi uomini ucciderebbero tre volte in una notte per il desiderio di questa grande pietra rossa soltanto». 

93. «Ma la pietra, anzi, lo rende così pesante a maneggiarsi. Il mio piccolo coltello lucente è meglio; inoltre, sai, la pietra rossa non è buona da mangiare. Allora perché dovrebbero uccidere?». ° 

94. «Mowgli, vattene a dormire. Hai vissuto tra gli uomini, €...». 

95. «Mi ricordo. Gli uomini uccidono anche se non vanno a caccia... così per non saper che fare e per divertimento. Svegliati, Bagheera. Per quale impiego fu fatta questa cosa dalla punta a spina?». 

96. Bagheera socchiuse gli occhi - aveva molto sonno - con un guizzo malizioso. 

97. «Fu fatta per essere conficcata nella testa dei figli di Hathi, perché ne esca il sangue. Ho visto una cosa del genere nelle strade di Oodeypore davanti alle nostre gabbie. Quella cosa ha assaggiato il sangue di molti come Hathi». 

98. «Ma perché lo conficcano nella testa degli elefanti?». 

99. «Per insegnare loro la legge dell'uomo. Non avendo né artigli né zanne, gli uomini costruiscono simili strumenti... ed anche peggiori». 

100. [«Ancora e sempre sangue quando mi avvicino anche soltanto alle cose fabbricate dal branco degli uomini», disse Mowgli, disgustato. Stava cominciando a stancarsi del peso dell'ankus. «Se avessi saputo tutto ciò, non l'avrei preso. Dapprima fu il sangue di Messua sui lacci e ora è quello di Hathi]. Non lo adopererò più. Guarda!». 

101. L'ankus volò scintillando, e andò a seppellirsi, con la punta in giù, a trenta yarde di distanza, fra gli alberi. «Così le mie mani sono lavate dalla morte», disse Mowgli, strofinando  le palme delle mani sulla fresca terra umida. «Il thuu disse che morte mi avrebbe seguito. È vecchio e bianco e matto». 

102. «Bianco o nero, morte o vita, io adesso me ne vado a dormire, fratellino. Non posso andare a caccia tutta la notte e stare tutto il giorno ad ululare, come fa certa gente». 

103. Bagheera se ne andò in una tana che usava quando andava a caccia, a circa due miglia di lì Mowgli si aprì facilmente una via su per un albero adatto, annodò assieme a tre o quattro liane e in men che non si dica se ne stava a dondolarsi in un'amaca a cinquanta piedi di altezza sul livello del terreno. [Sebbene non avesse alcuna definita obiezione alla luce del colmo del giorno, Mowgli seguiva le abitudini dei suoi amici, e se ne serviva meno che fosse possibile. Quando si svegliò in mezzo ai popoli dalle voci molto alte che vivono sugli alberi, era ancora una volta il crepuscolo, ed aveva sognato dei bei sassolini che aveva gettato via]. 

104. «Almeno voglio dare ancora un'occhiata a quella cosa», disse, e si lasciò scivolare fino a terra lungo una liana; ma Bagheera gli stava innanzi. Mowgli lo sentì che fiutava l'aria nell'incerta luce. 

105. «Dov'è la cosa dalla punta a spina?» gridò Mowgli. 

106. «Un uomo l'ha presa. Ecco la traccia». 

107. «Ora vedremo se il thuu ha detto la verità. Se la cosa puntuta è morte, quell'uomo morirà. Seguiamolo». 

108. «Mangiamo, prima», disse Bagheera. «*Lo stomaco vuoto rende l'occhio distratto.* Gli uomini camminano molto lentamente, e la giungla è abbastanza umida per conservare il segno più lieve». 

109. Conclusero la loro caccia più presto che poterono, ma passarono circa tre ore prima che avessero finito di mangiare e di bere, e si mettessero al lavoro sul serio sulla pista. Il popolo della giungla sa che nulla può compensare un pasto affrettato. 

110. «Ritieni che la cosa puntuta si rivolterà in mano all'uomo e lo ucciderà?» chiese Mowgli. «Il thuu disse che era morte».  

111. Vedremo quando lo troveremo», rispose Bagheera, che trottava con la testa bassa. «È un piede solo» (intendeva dire che si trattava di un uomo soltanto), «ed il peso della cosa ha impresso il suo tallone profondamente nel terreno». 

112. «Già! Questo è chiaro come un lampo d'estate», ripeté Mowgli; ed entrambi presero il trotto rapido e oscillante, caratteristico di chi segue una pista, entrando ed uscendo dagli arabeschi disegnati dalla luce lunare, seguendo le impronte di quei due piedi nudi. 

113. «Adesso corre veloce», disse Mowgli, «Le dita dei piedi sono divaricate». Andarono avanti sino ad un terreno piuttosto bagnato. «Ora, perché qui ha deviato?». 

114. «Aspetta!» fece Bagheera, e si proiettò in avanti con un superbo balzo il più lungo che gli fosse possibile. La prima cosa da fare quando una traccia cessa di spiegarsi da sé è di gettarsi avanti senza lasciare le impronte a confonder maggiormente le cose. Bagheera ricadendo a terra si girò e, volta verso Mowgli, gridò: «Qui c'è un'altra traccia che gli viene incontro. È un piede più piccolo, questa seconda traccia, e le dita sono volte all'indietro». 

115. Allora Mowgli gli corse vicino e guardò. «È il piede di un cacciatore Gond», disse. «Guarda! Qui ha tracciato l'arco sull'erba. Questa è la ragione per la quale la prima traccia ha deviato così bruscamente. Piede Grosso si è nascosto alla vista di Piede Piccolo». È 

116. «È vero», disse Bagheera. «Ora, per impedire che le nostre tracce, incrociandosi, confondano i segni, seguiamo ognuno una pista. Io sarò Piede Grosso, fratellino, e tu sei Piede Piccolo, il Gond». 

117. Bagheera balzò indietro fin sull'antica pista, lasciando Mowgli chino sulle curiose strette orme del piccolo uomo selvaggio dei boschi. 

118. «Adesso», disse Bagheera, procedendo passo passo lungo la catena delle impronte, «io, Piede Grosso, piego da una parte e mi nascondo dietro una roccia e resto immobile, senza osare di muovere nemmeno un piede. Grida la tua traccia, fratellino». 

119. «Ora io, Piede Piccolo, vengo verso la roccia» disse Mowgli correndo lungo la pista. «Adesso mi siedo sotto la roccia, appoggiandomi sul braccio destro, e poggiando l'arco tra i piedi. Aspetto a lungo, perché l'impronta dei piedi è profonda, qui». 

120. «Anch'io», rispose Bagheera, nascosto dietro la roccia. «Aspetto, facendo poggiare la  cosa a punta di spina sopra un sasso. È scivolata, perché c'è uno sgraffio sul sasso. Grida la tua traccia, fratellino». 

121. «Uno, due stecchi ed un grosso ramo qui sono spezzati», disse Mowgli a mezza bocca. «Come si spiega tutto questo? Ah! Ci sono. Io, Piede Piccolo, mi allontano facendo rumore e pestando forte i piedi, in modo che Piede Grosso mi senta». Si allontanò passo passo dalla roccia tra gli alberi, alzando la voce in distanza man mano che si avvicinava ad una piccola cascata. «Io... mi... allontano... fin dove... il rumore... dell'acqua... che cade... copre... il rumore... che faccio;... e... qui... attendo. Grida la tua traccia, Bagheera, Piede Grosso!». 

122. La pantera aveva fatto puntate in ogni direzione per vedere come la pista di Piede Grosso si allontanava a sua volta da sotto la roccia. Infine parlò: «Mi allontano dalla roccia carponi, trascinando la cosa a punta di spina. Non vedo nessuno e corro. lo, Piede Grosso corro velocemente. La pista è netta. Seguiamo ognuno la propria. Io corro!». 

123. Bagheera procedette rapidamente lungo la pista chiaramente segnata, e Mowgli seguì i passi del Gond. Per un certo tempo vi fu silenzio nella giungla. 

124. «Dove sei, fratellino?» gridò Bagheera. La voce di Mowgli gli rispose da non più di cinquanta yarde sulla destra. 

125. «Uhm!» fece la pantera con un profondo colpo di tosse. «I due corrono fianco a fianco, avvicinandosi l'uno all'altro!». 

126. Corsero ancora per un altro mezzo miglio, tenendosi sempre all'incirca alla stessa distanza, finché Mowgli, la cui testa non era così prossima alla terra come quella di Bagheera, gridò: «Si sono incontrati. Buona caccia - Guarda! Qui si è fermato Piede Piccolo, con il ginocchio appoggiato su questa pietra... e laggiù sta davvero Piede Grosso!». 

127. A neppure dieci yarde davanti a loro, steso di traverso su di un ammasso di rocce scoscese, giaceva il corpo d'un abitante del distretto, trafitto da parte a parte da una lunga freccia dalle piccole piume dei Gonds. 

128. «Il thuu era poi davvero così vecchio e pazzo, fratellino?» chiese gentilmente Bagheera. «Ecco qui almeno una morte». 

129. «Proseguiamo. Ma dov'è il bevitore del sangue di elefante... la spina dall'occhio rosso?».  

130. «Ce l'ha Piede Piccolo... forse. Ora c'è di nuovo soltanto un piede». 

131. La traccia solitaria di un uomo leggero che aveva corso rapidamente portando un peso sulla spalla sinistra si era conservata attorno ad un lungo e basso sperone ricoperto d'erba secca, dove ogni singola impronta appariva, all'occhio penetrante dei due inseguitori, come impressa col ferro rovente. 

132. Né l'uno né l'altro dissero parola finché la traccia non giunse alle ceneri di un fuoco da campo celato in fondo ad un burrone. 

133. «Di bel nuovo!» disse Bagheera, arrestandosi di colpo come se fosse divenuto di pietra. 

134. Il corpo del piccolo Gond striminzito giaceva con i piedi nelle ceneri, e Bagheera volse uno sguardo interrogativo a Mowgli. 

135. «Questo è stato fatto con un bambù», disse il ragazzo, dopo un'occhiata. «Ho usato anch'io una cosa simile con i bufali, quando servivo nel branco degli uomini. Il padre dei cobra - mi pento ora di essermi preso gioco di lui - conosceva bene la razza, come avrei dovuto conoscerla pure io. Non dissi che gli uomini uccidono per non saper che fare?». 

136. «In verità, hanno ucciso per amore della pietra rossa e di quelle azzurre», rispose Bagheera. «Ricordati, che sono stato nelle gabbie del re ad Oodeypore». 

137. «Una, due, tre, quattro tracce», disse Mowgli, chinandosi sulla cenere. «Quattro tracce di uomini calzati. Questi non vanno così veloci come i Gonds. Dico io, che male aveva fatto loro il piccolo uomo dei boschi? Guarda, hanno parlato insieme tutti e cinque, stando in piedi, prima che lo uccidessero. Bagheera, torniamo indietro. Lo stomaco è pesante in me, e pure mi balza su e giù, come un nido di rigogolo in cima ad un ramo». 

138. «Non è buona caccia lasciare la pista a metà. Continuiamo!» disse la pantera. «Questi otto piedi calzati non possono essere andati lontano». 

139. Nient'altro fu detto per un'ora intera, mentr'essi seguivano l'ampia traccia di quattro uomini dai piedi calzati.  

140. Ormai era pieno giorno, chiaro e caldo, e Bagheera disse: «Sento odore di fumo». 

141. «Gli uomini sono sempre più pronti a mangiare che a correre», rispose Mowgli, trottando in mezzo ai bassi cespugli e arbusti della nostra giungla che stavano esplorando. Bagheera, un poco spostata sulla sua sinistra, emise dalla gola un suono indescrivibile. 

142. «Qui ce n'è uno che ha finito di mangiare», disse. Uno scompigliato mucchio di vesti gaiamente colorate giaceva sotto un arbusto, e attorno era sparsa un po' di farina. 

143. «Anche questo è stato fatto con un bambù», disse Mowgli «Osserva, quella polvere bianca è quella che mangiano gli uomini. Hanno strappato la preda a questo qui, che portava il loro cibo... e come preda l'hanno dato a Chil, l'avvoltoio». 

144. «È il terzo» osservò Bagheera. 

145. «Andrò con rane grosse e fresche dal padre dei cobra e lo nutrirò finché diventi grasso», disse Mowgli a se stesso. «Il bevitore di elefanti è la morte stessa... tuttavia, non capisco. 

146. «Continuiamo!» insistette Bagheera. 

147. Non erano andati avanti di un altro mezzo miglio che udirono Ko, il corvo, cantare la canzone della morte dalla cima di un tamarisco, sotto la cui ombra tre uomini erano stesi. Un fuoco, non del tutto spento, fumava al centro del circolo, sotto una lastra di ferro, che conteneva una focaccia annerita e bruciata di pane senza lievito. Vicino al fuoco, e scintillante al sole, stava l'ankus di rubino e turchesi. 

148. «La cosa lavora rapidamente; tutto finisce qui», disse Bagheera. «Come sono morti questi, Mowgli? Non c'è segno d'alcun genere». 

149. Un abitante della giungla arriva presto ad imparare per esperienza quanto molti dottori sanno in fatto di piante e bacche velenose. Mowgli annusò il fumo che veniva su dal fuoco, spezzò un cantuccio del pane annerito, lo assaggiò, e lo sputò subito fuori. 

150. «Pomo di morte», tossicchiò. «Il primo deve averlo preparato e messo nel cibo di questi, che lo hanno ucciso, dopo aver prima insieme ucciso il Gond». 

151. «Buona caccia davvero! Le uccisioni si sono susseguite rapidamente», disse Bagheera.  

152. «Pomo di morte» è il nome che la giungla dà allo stramonio o datura, il più rapido veleno di tutta l'India. 

153. «Ed ora che si fa?» disse la pantera. «Dobbiamo anche tu ed io ucciderci l'un l'altro per quell'assassino laggiù dall'occhio rosso?». 

154. «Può parlare quella cosa?» domandò Mowgli con un bisbiglio. «Le ho fatto torto quando l'ho scagliata via? Tra noi due non può provocare alcun male, perché noi non desideriamo ciò che gli uomini desiderano. Ma se la lasciamo lì continuerà certamente ad uccidere altri uomini uno dietro l'altro, con la stessa velocità con la quale cadono le noci sotto un vento impetuoso. Non mi piacciono gli uomini, tuttavia non voglio che muoiano sei per notte». 

155. «Cosa importa? Non sono che uomini. Si sono uccisi fra di loro e sono stati felici di farlo», disse Bagheera. «Il primo piccolo uomo dei boschi ha svolto una caccia abile». 

156. «Nonostante ciò sono dei cuccioli; ed *un cucciolo si annega per mordere il riflesso della luna sull'acqua.* La colpa è stata mia», disse Mowgli, che parlava come se sapesse tutto di tutto. «Non porterò mai più nella giungla strane cose... anche se esse fossero belle come i fiori. Questo - e maneggiò l'ankus pian piano - tornerà dal padre dei cobra. Ma prima dobbiamo dormire, e non possiamo dormire vicino a questi dormienti. Dobbiamo anche seppellire lui, per impedirgli di fuggire ed ammazzarne altri sei. Scavami un buco sotto quell'albero, per piacere». 

157. «Ma, fratellino, disse Bagheera, avvicinandosi al luogo indicato, «ti ripeto che la colpa non è del bevitore di sangue. Il male è negli uomini». 

158. «Fa lo stesso», rispose Mowgli. «Scavalo profondo, il buco. Quando ci sveglieremo, lo caverò fuori e lo riporterò indietro». 

159. Due notti dopo, mentre il cobra bianco era rannicchiato tristemente nell'oscurità del sotterraneo, svergognato e derubato e abbandonato, l'ankus di turchesi frullò attraverso il buco del muro e urtò contro il pavimento di monete d'oro. 

160. «Padre dei cobra», disse Mowgli (che prudentemente era rimasto dall'altra parte del muro), «cercati uno del tuo popolo, giovane e maturo, che ti aiuti a custodire il tesoro del re, in modo che nessun uomo possa più uscire vivo». 

161. «Ah-ah! È ritornato, alfine. Te l'avevo detto che quella cosa era la morte. E com'è successo che tu sei ancora vivo?», mormorò il vecchio cobra, avvolgendosi amorosamente attorno al manico dell'ankus. 

162. «Per il toro che mi ha riscattato, davvero non lo so! *Quella cosa ha ucciso sei volte in una notte. Non farla uscire mai più*».

== Utilizzazione
Il racconto si presta a numerosissime utilizzazioni pratiche: giochi tecnici, di allenamento fisico e allenamento sensi, applicazione delle Parole Maestre. Tutto l'episodio si presta altresì ad una magnifica grande caccia di un'intera giornata.
La struttura della caccia all'ankus può essere ideata e concretizzata - con un briciolo di fantasia - seguendo fedelmente il testo. Le varie fasi del racconto, intervallando momenti di racconto ad attività di movimento, di ricerca delle tracce, di rappresentazione, di ritrovamento, di sagome dei personaggi di volta in volta nominati. Si può utilizzare la seguente divisione del racconto della caccia all'ankus. L'ultima parte del racconto andrà raccontata a tutto il Branco in cerchio, cercando di trovare una maniera (lancio nel fuoco o lontano dal cerchio) per distruggere concretamente e visibilmente l'ankus ritrovato, simbolo dell'egoismo e dell'attività. Il termine della caccia sarà segnato da una danza che potrebbe essere liberamente ideata musicando la «canzone dell'ankus del re» scritta prima dell'inizio del racconto.

== Divisione del racconto
Possibili suddivisioni del racconto:
    1. capoversi 1 - 38
    2. capoversi 39 - 85
    3. capoversi 86 - 162