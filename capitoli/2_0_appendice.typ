 
= Appendice 

== Spiegazione dei simboli usati nel testo

- *Grassetto*: è usato per per far risaltare Parole Maestre, Detti e Modi di dire della Giungla
- _Corsivo_: è usato per mettere in evidenza frasi importanti che è bene saper raccontare in maniera fedele al racconto
- [parentesi quadrate]: indicano passaggi che possono essere omessi perchè eccessivi o potrebbero generare confusione sulla moralità dei personaggi


== Abbreviazioni
*F.F.* -> Famiglia Felice

*LL.* -> Lupi

*N.d.A.* -> Nota dell'Autore

*N.d.T.* ->	Nota del Traduttore

*pr.* -> pronuncia

*segg.* -> seguenti

*V.d.B.* -> Vacanze di Branco

*V.L.* -> Vecchio Lupo

*VV.LL.* -> Vecchi Lupi

== Personaggi principali
*Akela* - Il lupo solitario, capo del branco dei lupi di Seeonee. Figura alla quale Kipling attribuisce dignità e moralità profonde, decisamente umane; è il garante della legge che, anche a costo della vita, intende difendere e ricordare con coraggiosa saggezza. Legato a Mowgli da un amore quasi paterno, proprio per la sua esperienza ed il suo valore che mette al servizio dei lupi, rimarrà fino in fondo guida anche spirituale del branco.

*Babbo Lupo* - Padre di tana di Mowgli. Padre affettuoso che insegna a muovere i primi passi sui mille sentieri della giungla, è però in tutto il testo una figura di secondo piano e di scarsa utilizzazione. Se viene utilizzato come nome di V.L. va raccontata una storia appositamente inventata.

*Bagheera* - La pantera nera, astuta, audace e forte, ma nello stesso tempo dolce e cortese, riscatta con un toro grasso Mowgli alla Rupe del Consiglio. Esperta della vita, con saggi consigli guida il cucciolo d'uomo nella vita della giungla. Terribile per la forza che la sorregge, è però nello stesso tempo padrona dell'enorme energia che racchiude in sé.

*Baloo* - L'orso bruno, maestro della legge, che parlò in favore di Mowgli la notte della sua accettazione nel branco: «Io stesso gli insegnerò»; parla per lui e se ne assume la responsabilità. Guida saggia e sincera, insegna la legge ai cuccioli del branco e conduce Mowgli nelle sue prime esperienze e conoscenze nella giungla. Giustamente orgoglioso per quanto il cucciolo d'uomo impara, nutre nei suoi confronti un affetto intimo e profondo.

*Bandar-log* - Il popolo senza legge, «pettegole, stupide, vanitose». Rappresentano la degenerazione di chi non vive secondo una legge. Nella morale per tipi vengono utilizzate per esprimere simbolicamente tutti i comportamenti negativi di chi non è capace di controllare se stesso.

*Chil* - Il migliore degli avvoltoi, il messaggero della giungla. Anche se in tutto il contesto delle storie di Mowgli appare come figura di secondo piano, sta a rappresentare un esempio efficace di disponibilità, aiuto e cortesia.

*Fratel Bigio* - Fratello di tana di Mowgli. Segue il cucciolo d'uomo nelle sue cacce, aiutandolo particolarmente contro Shere Khan, rivelando fedeltà e costante amicizia.

*Hathi* - L'elefante selvaggio, detto il silenzioso, autorevole custode della legge. È allo stesso tempo: signore della giungla, guardiano della pace, giudice inflessibile e giustiziere temibile. Stupendo per il senso di calma, sicurezza e forza che emerge dalla sua figura.

*Kaa* - Il pitone delle rocce, uno dei più fedeli compagni di caccia di Mowgli. Anche se non intrattiene rapporti col branco dei lupi, essendo della giungla di mezzo, Kaa è una delle figure più importanti dei Libr della giungla: accompagna infatti Mowgli in molte delle sue avventure, fino ad essere uno dei pochi che lo saluterà alla Rupe del Consiglio dopo la Corsa di primavera. Di lui risaltano l'amore per Mowgli e la disponibilità ad aiutarlo in ogni occasione, la forza e la saggezza.

*Mowgli* - Il ranocchio, o il cucciolo senza pelo, che fu accolto e accettato dai lupi, chiamato anche Nathoo da Messua. È allo stesso tempo realtà e idealità della vita di ogni bambino che vuole vivere in branco. Figura centrale attorno alla quale si sviluppano le principali storie dei Librr della giungla, segna con le sue avventure e la sua crescita le tappe principali della progressione personale di ogni Lupetto. In particolare nel racconto si mette in risalto come Mowgli, vivendo tra il Popolo Libero sotto la legge della giungla, acquisisca quelle virtù e quelle capacità che lo renderanno, alla fine, Signore della Giungla, dimostrando così con completezza la sua umanità, che lo porterà ad abbandonare questo mondo per vivere definitivamente tra gli uomini.

*Phao* - Il successore di Akela, anche lui pronto a combattere i cani rossi, sembra voler seguire la traccia lasciata da Akela nel guidare il branco. Il suo «Buona caccia» risuona molto bello e sincero, augurio e certezza che la vita del branco sarà quella di prima, alla luce di quella legge per cui Akela si è sempre battuto.

*Popolo Libero* - Appellativo del branco dei lupi di Seeonee. Popolo Libero in quanto rispetta la legge e da essa trae gli insegnamenti per cacciare e vivere «libero». Come tutti i popoli ha dei momenti di difficoltà e sbandamento, ma il racconto si conclude con il branco di nuovo unito intorno al nuovo capo. La vita di Mowgli si intreccia continuamente con quella del branco, che, dal canto suo, stimola costantemente, nel bene e nel male, la crescita del cucciolo d'uomo.

*Raksha* - Mamma Lupa della tana, detta anche la «diavola», che per prima prese le difese di Mowgli. Anche se poco presente nei vari racconti, è un personaggio che per le sue qualità di passione, tenacia e spirito di fratellanza, ha una sua efficacia ed importanza nella morale per tipi.

*Shere Khan* - Detto Lungri, cioè zoppo, la tigre dalla grande testa quadra è il mortale e dichiarato nemico di Mowgli e del Popolo Libero. Superba e prepotente, Shere Khan vorrebbe tutti ai suoi piedi, anche se lei trasgredisce sempre la legge. È il simbolo degli aspetti negativi che il Branco ed ogni singolo Lupetto devono vincere e sottomettere, come Mowgli, sia in sé che nella società. Nel racconto tale figura è completata con altri difetti: la malvagità, l’imprevidenza e l’incontinenza.

*Tabaqui* - Lo sciacallo: detto anche il Leccapiatti, è vigliacco e incapace di cacciare e procurarsi il cibo da solo. Solitamente vive nella sporcizia ed è capace di ogni umiliazione e adulazione per ricavare un misero utile personale, godendo del male che procura. Nella morale per tipi Tabaqui rappresenta gli aspetti degenerati degli istinti a cui tutti possiamo arrivare.

== Altri Personaggi

*Battitore Grigio* - Padre di Phao.

*Buldeo* - Il cacciatore del villaggio. Fanfarone e superbo, rappresenta la mentalità magica e primitiva degli abitanti del villaggio, a volte descritta con toni un po’ troppo ridicoli.

*Chikai* - Il piccolo topo saltatore del Dekkan, di cui Mowgli imita lo squittìo per schernire i cani rossi,
Dhole - I cani rossi del Dekkan, che invadono la giungla di Seeonee. Scortesi e prepotenti, hanno tutti gli aspetti negativi dei violenti.

*Ferao* - Il picchio rosso che annuncia con il suo canto il tempo della «Parlata nuova».

*Ikki* - Il porcospino, raffinato nella scelta dei cibi.

*Jacala* - Il coccodrillo contro cui Mowgli combatté per un'intera notte nelle paludi del nord.

*Kamya* - Uno dei ragazzi del villaggio che con Mowgli conduce i buoi e i bufali al pascolo.

*Ko* - Il corvo che canta la canzone della morte.

*Lahinis* - Le lupe della tana che, con tutto il branco, difendono la giungla di Seeonee dall’invasione dei cani rossi.

*Mang* - Il pipistrello che avverte Akela di quel che avviene nel villaggio, dopo che Shere Khan è stata uccisa.

*Messua* - La donna del villaggio che accoglie Mowgli e nei cui confronti mostra un profondo sentimento di affetto materno.

*Mor* - Il pavone che annuncia, con canti e danze, i nuovi odori della primavera.

*Mysa* - Il bufalo selvaggio, capo dei bufali della giungla, che indica a Mowgli la direzione da prendere per incontrare il villaggio degli uomini.

*Oo* - La tartaruga che consigliò a Mowgli di mangiare la radice venata d’azzurro.

*Phaona* - Madre di Phao.

*Piccolo popolo delle rocce* - Le api nere selvatiche dell’India, che uccidono parte dei cani rossi.

*Popolo Velenoso* - Nome dato ai serpenti velenosi.

*Purun Dass* - Nome dell’usuraio il cui spirito Buldeo diceva fosse nel corpo di Shere Khan. 

*Rama* - Il grosso toro capo della mandria del villaggio, sotto i cui zoccoli muore Shere Khan.

*Salombhiì* - Figlio di Chandrabija, figlio di Veyeja, figlio di Yegasuri fondò la città delle Tane Fredde all’epoca di Bappa Rawal.

*Sambhur* - Il cervo della giungla.

*Tha* - Il primo elefante.

*Won-tolla* - Il lupo che vive lontano da qualsiasi branco. Personaggio di cui è meglio sottolineare la disponibilità ad unirsi al branco di Seeonee per combattere i cani rossi, piuttosto che la sua sete di vendetta. Anche vivendo al di fuori di ogni branco, Won-tolla conosce e accetta la legge.


== Nomi della giungla
*Ankus* (pr. _ancus_) - ferro ricurvo per guidare gli elefanti.

*Anna* - una frazione di rupìa.

*Bhurtpore* (pr. _burtpòa_) - campi devastati da Hathi e dai suoi figli.

*Cappuccio bianco* - appellativo del cobra bianco.

*Cobra bianco* - guardiano del tesoro del re alle Tane Fredde.

*Dhâk* (pr. _dac_) - albero della giungla dai fiori rossi.

*Dekkan* (pr. _dèccan_) - regione a nord della giungla di Mowgli dalla quale provengono i cani rossi.

*Dewanee* (pr. _devani_) - idrofobia (pazzia cui va soggetto Tabaqui).

*Fiore rosso* - uno dei nomi con cui gli animali della giungla chiamano il fuoco.

*Gidur-log* (pr. _gidurlòg_) - il popolo degli sciacalli.

*Gond* (pr. _gond_) - uomini nomadi aborigeni abitanti della giungla.

*Ho Igoo* (pr. _oigù_) - nome dato dai Gonds a Ikki.

*Howdahs* (pr. _oudas_) - baldacchino da elefante.

*Kanhiwara* (pr. _canivàra_) - città in cui si rifugia Messua.

*Karela* (pr. _carèla_) - zucca selvatica amara.

*Kurrun* - raja che costruì la stanza del tesoro alle Tane Fredde.

*Lungri* (pr. _lùndri_) - cioè zoppo - soprannome dato a Shere Khan.

*Machans* (pr. _maciàns_) - piattaforma da cui gli uomini sorvegliavano i campi.

*Mamma Lupa detta Raksha* - cioè la diavola - madre di tana di Mowgli.

*Mowha* (pr. _mòua_) - pianta della giungla dai fiori dolci.

*Nilgau* (pr. _nilgàu_) - grossa antilope della giungla.

*Occhio di primavera* - fiore della giungla, rosso e a forma di trombetta.

*Parlata nuova* - canto degli animali a primavera.

*Oodeypore* (pr. _udèipua_) - città in cui nacque Bagheera.

*Pheeal* (pr. _fial_) - grido che lo sciacallo emette quando segue la tigre a caccia.

*Roccia della pace* - pietra che affiora al centro della Waingunga nei periodi di siccità e che annuncia la tregua dell’acqua.

*Roccia delle Api* - luogo ove vive il piccolo popolo delle rocce.

*Rupe del Consiglio* - luogo ove si raduna il branco dei lupi di Seeonee.

*Rupìa* - moneta indiana.

*Sag* (pr. _sag_) cioè cani - nome con cui Mowgli chiama i lupi.

*Seeonee* (pr. _sioni_) - nome delle colline dove vive il branco.

*Stagno della pace* - insenatura della Waingunga dalla quale spunta la Roccia della Pace.

*Tane Fredde* - città abbandonata in cui vivono le scimmie.

*Thuu* (pr. _tùu_) cioè disseccato - appellativo con cui Mowgli chiama il cobra bianco.

*Tower* (pr. _tòua_) - marca del moschetto di Buldeo.

*Tregua dell'Acqua* - ordine di non uccidere ai luoghi di abbeveratura durante la siccità, proclamato da Hathi.

*Waingunga* (pr. _vaingùnga_) - fiume che scorre tra le colline di Seeonee.
